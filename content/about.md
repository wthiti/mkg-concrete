+++
menu = "main"
title = "เกี่ยวกับบริษัท"
type = "about"
weight = 7 
+++

### บริษัท มงคลกิจ คอนกรีต จำกัด  

---

บริษัท มงคลกิจ คอนกรีต จำกัด ก่อตั้งขึ้นในปี พ.ศ.2537 โดยเริ่มดำเนินธุรกิจด้านการผลิตเสาเข็มคอนกรีตอัดแรง จากบริษัทเล็กๆ จนกระทั่งปัจจุบัน ซึ่งถือได้ว่าเป็นบริษัทชั้นนำในการดำเนินธุรกิจเสาเข็มคอนกรีตอัดแรง ด้วยอุดมการณ์และความมุ่งมั่นที่พร้อมจะเป็นส่วนหนึ่งในการช่วยผลักดันความเจริญก้าวหน้าด้านอุตสาหกรรมให้กับประเทศ

ตลอดระยะเวลาที่ผ่านมา ทางบริษัทฯ ได้พัฒนาคุณภาพของผลิตภัณฑ์ โดยนำเทคโนโลยีใหม่ๆเข้ามาเป็นส่วนหนึ่งของการผลิต และปรับปรุงคุณภาพให้มีประสิทธิภาพมากขึ้น อีกทั้งให้ความสำคัญในกระบวนการผลิตทุกขั้นตอน ตั้งแต่เลือกสรรใช้วัตถุดิบที่มีคุณภาพ แรงงานที่มีทักษะ ควบคุมทั้งกระบวนการโดยวิศวกรผู้มีความชำนาญ จนได้รับเครื่องหมายผลิตภัณฑ์อุตสาหกรรม มอก.396-2549 จากสำนักงานมาตรฐานผลิตภัณฑ์อุตสาหกรรม กระทรวงอุตสาหกรรม โดยตระหนักถึงสภาพแวดล้อม และลดการใช้ทรัพยากรป่าไม้ ซึ่งเคยเป็นปัจจัยหลักในการก่อสร้าง บริษัทฯมีความมั่นใจว่าการพัฒนาของเราจะเติบโต ควบคู่ไปกับความเจริญก้าวหน้าทางเศรษฐกิจ และอนุรักษ์ทรัพยากรของประเทศต่อไป

ปัจจุบัน บริษัทฯเป็นผู้ผลิตและจำหน่ายเสาเข็มคอนกรีตอัดแรง รูปตัวไอ และรูปสี่เหลี่ยม โดยมีการดำเนินธุรกิจในการนำเสนอสินค้าตรงต่อองค์กรขนาดกลาง และขนาดใหญ่เป็นจำนวนมาก
